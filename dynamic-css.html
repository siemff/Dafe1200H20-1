<!doctype html>
<html>
<head>
  <title>Dynamic</title>
  <meta charset="utf-8">
  <link type="text/css" rel="stylesheet" href="css/dynamic.css">
  <meta name="viewport" content="width=device-width, initial-scale=1.0"
</head>

<body>
<div class="col-small-100">
  <h1>Milliardsprekken øker i Ås</h1>
    <h2>Overtakelse i november, studiestart i januar i nytt bygg</h2>
</div>

<div class="col-small-20 col-tall-10">
  <p>Det nye Veterinærbygget i Ås er sterkt forsinket og blir enda dyrere enn den allerede varslede milliardsprekken. Håpet er overtakelse i november og stduiestart i januar i nytt bygg. </p>
</div>

<div class="col-small-40 col-tall-60">
  <p><em>NMBU, Ås (Khrono):</em> Statsbygg har bedt om mer penger til den store campusutbyggingen ved NMBU i Ås. Summen er ennå ikke kjent, men kan komme til å vises i statsbudsjettet.</p>

<p>Kommunikasjonsdirektør i Statsbygg Hege Njaa Aschim opplyser i en e-post til Khrono at Statsbygg har planer for å ferdigstille samlokaliseringsprosjektet på Campus Ås for overtagelse av brukerne fra 1. november.</p>
</div>

<div class="col-small-40 col-tall-30">
<p><strong>Fakta</strong></p>
<p>Den nye veterinærbygget på campus Ås</p>
<ul>
<li>    63.100 kvm (Veterinærbygget, inkl. Fellesbygget på 2.100 kvm)</li>
<li>    Byggestart i 2013, ferdigstilles i 2020.</li>
<li>    Kostnadsramme: 7,2 mrd. kr</li>
<li>    Statsbygg oppfører det nye veterinærbygget på Campus Ås der Veterinærinstituttet og Veterinærhøgskolen skal samlokaliseres når de flytter fra Adamstuen i Oslo.</li>
<li>    Veterinærhøgskolen er en del av Norges miljø- og biovitenskapelige universitet (NMBU), mens Veterinærinstituttet er et selvstendig biomedisinsk forskningsinstitutt.</li>
<li>    Det nye veterinærbygget består i realiteten av åtte sammenknyttede bygninger med tilsammen 2400 rom. Det vil inneholde tradisjonelle undervisningsarealer, kontorer, bibliotek og kantine. I tillegg vil det romme spesialarealer som laboratorier, dyrestaller, dyrehospital og akvarier m.m.
  </li>
  </ul>
</div>

<div class="col-small-100">
  <h2>Følger prosessen tett</h2>

<p>Vi treffer rektor Sjur Baardsen på campus Ås i overgangen mellom nytt og gammelt bygg dagen etter at Baardsen har hatt nok et møte med Statsbygg.</p>

<p>— Vi har fulgt prosessen tett hele veien. Disse forsinkelsene er en meget stor belastning for alle våre ansatte og studenter. Det er derfor enormt viktig for oss at vi får overtatt bygget 1. november og at oppstart skjer i januar 2021.</p>

<p>De gamle lokalene til Veterinærhøgskolen på Adamstuen har i liten grad blitt vedlikeholdt de siste årene, og lokalene bærer preg at at man for lengst skulle vært flyttet ut.Det er også faglige kapasiteter som forlater Veterinærhøgskolen til fordel for private dyresykehus.</p>

<p>— Bygget var allerede forsinket da koronapandemien rammet oss. Fremdeles kan dette bli spesielt utfordrende for dette bygget, da man har mye spesialutstyr der man er avhengig av ekspertise fra andre land. Derfor må vi ha planer for alle eventualiteter, forklarer Baardsen.</p>

<p>Han legger til at situasjonen er en stor belastning på berørte ansatte og studenter.</p>
</div>

<div class="col-small-100">
<h2>Eksterne konsulenter vurderer realismen</h2>

<p>Aase Marthe Johansen Horrigmo er statssekretær i Kunnskapsdepartementet.</p>

<p>Hun forteller at departementet tar sikte på å få til et møte med NMBU i neste uke.</p>

<p>— Statsbygg har presentert planer for å ferdigstille prosjektet på Campus Ås, slik at det skal bli klart for overtakelse fra 1. november. Nå får vi hjelp fra en ekstern konsulent til å vurdere realismen i planene, før neste møte i rådet for byggeprosjektet, som er 18. september, forteller Horrigmo i en epost til Khrono.</p>
</div>


</body>
</html>
